---
date: 2021-12-05T13:43
published: true
cover_image: intern-wongnai.png
---
# ฝึกงานกับ LINE MAN Wongnai ได้อะไรบ้างน้า

สวัสดีค่ะ ทุกคนนน แป้งเป็นนักศึกษาชั้นปีที่ 4 คณะ Pridi Banomyong International College Thammasat University ฝึกงานในตำแหน่ง Talent Acquisition People Team

วันนี้แป้งก็อยากจะมาแชร์ประสบการ์การฝึกงานที่ LINE MAN Wongnai เนี่ย แป้งได้อะไรบ้างนร๊าาาาา เพื่อไม่เป็นการเสียเวลา เรามาเริ่มกันเลยดีกว่าค่ะ

เริ่มกันที่ข้อแรกซึ่งเป็นอุปกรณ์ที่เปรียบเสมือนอวัยวะที่ 33 ของชาว LINE MAN Wongnai นั้นก็คือ MacBook นั่นเองค่ะ ที่ต้องเป็น Macbook เนี่ยก็เพราะบริษัทเรามองว่าอยากให้พนักงานได้สิ่งที่ดี เสถียร และเหมาะสมต่อการใช้งานที่สุด เพราะฉะนั้นทุกคน รวมถึง Intern ด้วย ก็จะได้รับไปเลยคนละเครื่องตลอดการทำงานเลยค่ะ ซึ่งช่วงแรกของการฝึกงานเนี่ย ก็จะมีการเทรนการใช้งานเบื้องต้นจากพี่ ๆ IT ใครที่ไม่คุ้นชินกับระบบ macOS ก็สบายใจได้เลย

ข้อสอง คือ New Joiner kits ค่ะ ซึ่งจะเป็นเหมือน ของขวัญต้อนรับเล็ก ๆ น้อย ๆ โดยที่สิ่งของข้างในจะเปลี่ยนไปเรื่อย ๆ อย่างรอบนี้แป้งก็ได้รับเป็น Welcome card, เสื้อ LINE MAN และ เสื้อ Wongnai, Sticker, สมุด แล้วก็อีกหลายอย่างเลยค่ะ ขอเล่านิดนุงว่า period ที่แป้งฝึกงานเป็นช่วงที่มีการระบาดของ COVID-19 ทางบริษัทก็ได้ทำการส่งตรงมาให้ถึงหน้าบ้านเลยค่ะ แป้งยังจำความรู้สึกของตัวเองตอนที่ได้รับ New Joiner kits สด ๆ ร้อน ๆ อยู่เลย รู้สึกว่าเป็นการเริ่มต้น new chapter ของชีวิตฝึกงานที่ประทับใจแล้วก็น่ารักมาก ๆ เลยค่ะ

![intern wongnai](https://miro.medium.com/max/460/1*_0MAWVg3u4ySV6pdyX2DOQ.png)

ต่อกันที่ข้อ 3 ฝึกงานที่นี่ไม่ได้ได้แค่ประสบการณ์ แต่เรายังได้รับค่าขนมกรุบกริบด้วยนะ เพราะทางบริษัทเห็นว่า Intern เองก็ทำงานเปรียบเสมือนพนักงานจริง ๆ ได้ทั้งความรู้ ทั้งงาน แล้วก็ค่าขนมด้วย real world experience สุด ๆ

จริง ๆ ต้องเกริ่นก่อนว่าปกติบริษัทเราจะมีอาหารเช้าและกลางวันเตรียมไว้ให้ แต่
COVID-19 ก็เลยต้อง Work From Home กันหมด ทาง LINE MAN Wongnai มีจัดเตรียมในส่วนของ LINE MAN Food Coupon Codes ให้กับพี่ ๆ พนักงานทุกคนเลย ซึ่งรวมถึง Intern ด้วยนะ แอบกระซิบว่ามูลค่าก็ไม่ไก่กาอาระเร่นะจ๊ะ อย่างแป้งที่เรียกได้ว่า ปากท้องห้อยสอยไว้กับวงการ Delivery ก็คือจอยมาก ๆ เลยค่ะ ขนาดที่ว่าสั่งจนแทบจะสนิทกับพี่ไรเดอร์แถวบ้านอยู่แล้ว

![intern line wongnai](https://miro.medium.com/max/316/1*snKlc68w6Bd7n-oLHHTseg.png)

พอพูดถึง WFH ก็ไม่พูดถึงข้อนี้ไม่ได้เลยจริง ๆ ถึงแม้เราจะไม่ได้ไปทานข้าวร่วมกับพี่ ในทีมที่ออฟฟิศ แต่บริษัทก็ไม่ได้ทอดทิ้งให้เราอ้างว้างและเดียวดายนะคะ เพราะเรามี Special dinner ส่งตรงถึงหน้าบ้านเลยค่า โดยที่ทุกคนในทีมจะได้รับ budget ในการสั่งอาหาร แล้วก็มานั่งทานด้วยกันผ่าน Google Meet แอบกระซิบว่า budget ก็ใจถึงพึ่งได้ ไม่แพ้กับข้อข้างบนเลยค่ะ

ต่อกันที่ข้อ 6 แป้งได้ฝึกงานในช่วงที่ LINE MAN Wongnai มี 1st Anniversary พอดี ซึ่งทางบริษัทก็จัดวันหยุดให้พนักงานทั้งบริษัทไปเลย 1 วันเต็ม แล้วก็ในวันหยุด People Team ก็ได้มีการจัดเตรียม Activities กรุบ ๆ ให้ได้ร่วมสนุกกันด้วย ซึ่งก็คือ Spark Joy Workshop นั่นเองค่ะ โดยที่เราสามารถเลือกได้ 1 Workshop ว่าเราอยากจะเข้าร่วม Cookies Painting, Virtual Cocktail, Club Cooking หรือจะ Clay Plate Painting อย่างแป้งก็ได้เลือกเป็น Cookies Painting ค่ะ

1st Anniversary ทั้งทีจะ celebrate ธรรมดา ๆ ได้ที่ไหน ปิดท้ายด้วยกิจกรรมและ Concert จาก Polycat จุใจ 1 ชั่วโมงเต็ม เรียกได้ว่าทำให้หายคิดถึงบรรยากาศใน Concert ไปได้เยอะเลยค่ะ

มาถึงข้อ 8 มาฝึกงานที่ LINE MAN Wongnai แป้งขอการันตีอีกเสียงเลยว่าได้เจอกับประสบการณ์จริง เล่นจริง เจ็บจริง แน่นอนเลยค่ะ อย่างแป้งที่ฝึกงานในตำแหน่ง Talent Acquisition ก็ได้มีโอกาสได้ดูแลตำแหน่ง Sales, Special project, Marketing แล้วก็ Intern ค่ะ ซึ่งแป้งจะรับผิดชอบตั้งแต่ Screen Resume ไปจนถึงแจ้งผล ​Offer เลย โดยในช่วงที่แป้งฝึกงานเนี่ย แป้งก็สามารถหาคนเก่งๆเข้ามาร่วมงานกับเราได้ทั้งหมดเกือบ30คนเลยค่ะ ซึ่งเป็นประสบกาณ์ที่มีค่ามากและแป้งก็ได้เรียนอะไรหลายอย่างจากทุก Process เลยค่ะ

นอกความรู้และประสบการณ์ อีก 1 อย่างที่เราจะได้กลับไปแน่นอน เลยก็คือออ ความรักจากพี่ ๆ ชาว LINE MAN Wongnai ทุกคนเลยค่ะ แป้งเป็นเด็กคนนึงที่ไม่เคยผ่านการทำงานในบริษัทใหญ่มาก่อน ซึ่งมันก็จะเป็นเรื่องปกติมากที่แป้งจะมีการทำงานพลาดในเรื่องเล็ก ๆ น้อย ๆ แต่ทุกครั้งที่แป้งพลาด แป้งก็จะมีพี่ในทีมนี่แหละ ที่คอยบอกกับแป้งอยู่เสมอว่า “ไม่เป็นไรนะคะ” , “อย่าคิดมากนะ ทุกอย่างมีทางออกเสมอ” ซึ่งประโยคเหล่านี้ก็ทำให้แป้งสัมผัสได้ถึงความน่ารักของพี่ ๆ ทุกคน และมันกลายเป็นแรงผลักดันที่ทำให้แป้งพยายามที่จะทำทุกอย่างให้เกิดข้อผิดพลาดให้น้อยที่สุด ถึงแม้ว่าแป้งจะ Intern From Home ตลอดการฝึกงาน พี่ในทีมบางคนแป้งก็ยังไม่เคยได้เจอตัวจริงสักครั้ง แต่แป้งก็รู้สึกรักแล้วก็เคารพพี่ ๆ ทุกคนเหมือนเป็นคนในครอบครัวแป้งเลยค่ะ

เอาจริง ๆ ก็ไม่เคยมานั่งถามตัวเองเหมือนกันนะว่าอะไรที่ชอบที่สุด เพราะจากที่เล่าไป แป้งก็สามารถสัมผัสได้ถึงความใส่ใจของบริษัทแบบเน้น ๆ ในทุกข้อเลย แต่ถ้าต้องเลือกมาแค่หนึ่งข้อซึ่งแป้งว่าทุกคนที่อ่านก็น่าจะเดาได้ ก็คงไม่พ้นเรื่องความน่ารักของพี่ ๆ ทุกคนในทีมนี่แหละ

หลังจากที่ฝึกงานทั้งหมด 2 เดือน แป้งก็ค้นพบว่า ถ้าไม่มีพี่ ๆ ทุกคนในทีมคอยสนับสนุน คอยช่วยเหลือ แล้วก็พร้อมที่จะให้โอกาสเรา แป้งก็คงไม่สามารถเติบโตขึ้นได้มากขนาดนี้ แป้งรู้สึกโชคดีมาก ที่มีโอกาสได้มาเรียนรู้และเติบโตท่ามกลางสังคมการทำงานที่ดีมาก ถ้าแป้งสามารถย้อนเวลากลับไปได้ แป้งก็ยังตัดสินใจที่จะสมัครฝึกงานกับที่นี่ และก็คงบอกให้ตัวเองรีบสมัครให้เร็วกว่านี้ เพื่อที่จะได้มากอบโกยประสบการณ์ให้มากขึ้นและได้มาทำความรู้จักกับพี่ ๆ ให้นานกว่านี้ค่ะ 2 เดือนกับการฝึกงานที่นี่มันผ่านไปไวจริงๆนะ เพราะฉะนั้นสำหรับเพื่อน ๆ คนไหนที่อยากมาร่วมสัมผัสประสบการณ์จริง อย่ารอช้านะคะ

**ที่นี่จะไม่ทำให้ทุกคนผิดหวังแน่นอนค่ะ :-)**